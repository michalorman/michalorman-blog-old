---
layout: page
title:  Zgromadzenie dotychczasowych doświadczeń
description: Opis działania zgromadzenia dotychczasowych doświadczeń w procesie Przygotowania Projektu PRINCE2
keywords:  Zgromadzenie dotychczasowych doświadczeń Przygotowanie Projektu działanie proces PRINCE2
navbar_pos: 1
---
# Zgromadzenie dotychczasowych doświadczeń

Jedną z najważniejszych zasad PRINCE2 (pryncypium) jest korzystanie z doświadczeń. Metodyka ta zaleca aby na każdym etapie i w każdym procesie
korzystać z doświadczeń nabytych w innych projektach, a doświadczenia zdobyte w aktualnym projekcie dokumentować (celem użycia ich w przyszłych).
Działanie gromadzenia dotychczasowych doświadczeń ma na celu zebranie raportów z wcześniejszych projektów celem ich przeanalizowania i
wykorzystania w aktualnym projekcie.

Doświadczenia uzyskane podczas wcześnejszych projektów mogą mieć wpływ na strukturę zespołu zarządzania projektem, treść i formę zarysu
[Uzasadnienia Biznesowego](/prince2/uzasadnienie-biznesowe), treść i formę [Założeń Projektu](/prince2/zalozenia-projektu), na planowanie
etapu inicjowania projektu, oraz na pozostałe procesy i produkty w późniejszych etapach realizacji projektu.

Przydatnym może być zorganizowanie cyklu warsztatów czy burzy mózgów jako sposobu gromadzenia doświadczeń. W takich sesjach powinny brać udział
wszystkie strony zainteresowane wynikiem projektu, oraz osoby, które realizowały podobne projektu, lub projekty zgodnie z metodyką PRINCE2.
Jeżeli organizacja nie posiada jeszcze doświadczeń pomocne może okazać się włączenie osób spoza organizacji.

Schemat działania pozyskiwania doświadczeń jest przedstawiony na poniższym rysuku:

{% assign i_src='prince2/zgromadzenie-dotychczasowych-doswiadczen.png' %}
{% assign i_title='Schemat działania gromadzenia dotychczasowych doświadczeń' %}
{% include image.html %}

PRINCE2 zaleca wykonanie następujących czynności:

  * założenie [Dziennika Doświadczeń](/prince2/dziennik-doswiadczen),
  * dokonanie przeglądów [Raportów Doświadczeń](/prince2/raport-doswiadczen) z podobnych projektów, w celu zidentyfikowania doświadczeń, które można wykorzystać
w obecnym projekcie,
  * dokonanie przeglądu doświadczeń kierownictwa organizacji, programu i organizacji zewnętrznych,
  * przeprowadzenie konsultacji z osobami lub zespołami posiadającymi doświadczenia z realizacji podobnych projektów, oraz
  * zarejestrowanie zidentyfikowanych doświadczenia w [Dzienniku Doświadczeń](/prince2/dziennik-doswiadczen).

PRINCE2 zaleca formalne rejestrowanie ważniejszych doświadczeń dotyczących projektu w celu późniejszego wykorzystania. Praktyka ta
ma na celu zarchiwizowanie najważniejszych kwestii i uwag dotyczących realizacji konkretnego typu projektów, aby wiedza ta była dostępna
dla zespołów realizujących kolejne projekty.
