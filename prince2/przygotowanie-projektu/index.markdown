---
layout: page
title: Proces Przygotowanie Projektu
description: Opis procesu Przygotowanie Projektu metodyki PRINCE2. Proces ten ma na celu zapewnienie, że zostały spełnione warunki dla Inicjowania Projeku.
keywords: PRINCE2 Przygotowanie Projektu
navbar_pos: 1
---
# Przygotowanie Projektu

Proces **Przygotowanie Projektu** służy do zapewnienia, że zostały spełnione warunki dla [Inicjowania Projektu](/prince2/inicjowanie-projektu),
poprzez udzielenie odpowiedzi na pytanie: "czy mamy zasadny i wart realizacji projekt?".

Założeniem tego procesu jest dostarczenie minimum informacji potrzebnych do podjęcia decyzji o rozpoczęciu projektu. W ramach tego procesu
określane są kluczowe role oraz ich obowiązki, opracowywany jest zarys [Uzasadnienia Biznesowego](/prince2/uzasadnienie-biznesowe), oraz zestawiane
są [Założenia Projektu](/prince2/zalozenia-projektu). Głównym przeznaczeniem tego procesu jest zezwolenie na inicjowanie projektów zasadnych,
oraz zapobieganie inicjowaniu projektów nieprzemyślanych.

W metodyce PRINCE2 sygnał uruchamiający prace nad projektem jest nazywany **zleceniem przygotowania projektu**. Zlecenie to jest dostarczane
przez organ uprawniony do podjęcia decyzji o rozpoczęciu projektu - zwykle przez kierownictwo organizacji. Zlecenie to powinno zawierać
podstawowe wymagania i ograniczenia projektu, oraz informacje wystarczające do określenia roli **Przewodniczącego Komitetu Sterującego**.

Ogólny schemat procesu Przygotowanie Projektu jest przedstawiony na poniższym rysunku:

{% assign i_src='prince2/przygotowanie-projektu.png' %}
{% assign i_title='Diagram procesu Przygotowanie Projektu' %}
{% include image.html %}

### Działania

W ramach procesu Przygotowanie Projektu realizowane są następujące działania:

  * [mianowanie Przewodniczącego i Kierownika Projektu](/prince2/przygotowanie-projektu/mianowanie-przewodniczacego-i-kierownika-projektu),
  * [zgromadzenie dotychczasowych doświadczeń](/prince2/przygotowanie-projektu/zgromadzenie-dotychczasowych-doswiadczen),
  * [zaprojektowanie i mianowanie zespołu zarządzania projektem](/prince2/przygotowanie-projektu/projektowanie-zespolu-zarzadzania-projektem-i-mianowanie-jego-czlonkow),
  * [przygotowanie zarysu Uzasadnienia Biznesowego](/prince2/przygotowanie-projektu/przygotowanie-zarysu-uzasadnienia-biznesowego),
  * [wybranie formuły realizacji projektu i zestawienie Założeń Projektu](/prince2/przygotowanie-projektu/wybranie-formuly-realizacji-projektu-i-zestawienie-zalozen-projektu), oraz
  * [zaplanowanie etapu inicjowania](/prince2/przygotowanie-projektu/planowanie-etapu-inicjowania)