---
layout: page
title: Proces Przygotowanie Projektu
description: Opis procesu Przygotowanie Projektu metodyki PRINCE2. Proces ten ma na celu zapewnienie, że zostały spełnione warunki dla Inicjowania Projeku.
keywords: PRINCE2 Przygotowanie Projektu
navbar_pos: 1
---
# Przygotowanie Projektu

Proces **Przygotowanie Projektu** służy do zapewnienia, że zostały spełnione warunki dla [Inicjowania Projektu](/prince2/inicjowanie-projektu),
poprzez udzielenie odpowiedzi na pytanie: "czy mamy zasadny i wart realizacji projekt?".

Założeniem tego procesu jest dostarczenie minimum informacji potrzebnych do podjęcia decyzji o rozpoczęciu projektu. W ramach tego procesu
określane są kluczowe role oraz ich obowiązki, opracowywany jest zarys [Uzasadnienia Biznesowego](/prince2/uzasadnienie-biznesowe), oraz zestawiane
są [Założenia Projektu](/prince2/zalozenia-projektu). Głównym przeznaczeniem tego procesu jest zezwolenie na inicjowanie projektów zasadnych,
oraz zapobieganie inicjowaniu projektów nieprzemyślanych.

W metodyce PRINCE2 sygnał uruchamiający prace nad projektem jest nazywany **zleceniem przygotowania projektu**. Zlecenie to jest dostarczane
przez organ uprawniony do podjęcia decyzji o rozpoczęciu projektu - zwykle przez kierownictwo organizacji. Zlecenie to powinno zawierać
podstawowe wymagania i ograniczenia projektu, oraz informacje wystarczające do określenia roli **Przewodniczącego Komitetu Sterującego**.

Ogólny schemat procesu Przygotowanie Projektu jest przedstawiony na poniższym rysunku:

<a href="/images/prince2/przygotowanie-projektu.png" rel="colorbox" title="Diagram procesu Przygotowanie Projektu">
  <img src="/images/prince2/przygotowanie-projektu.png" alt="Diagram procesu Przygotowanie Projektu" />
</a>

### Działania

W ramach procesu Przygotowanie Projektu realizowane są następujące działania:

  * mianowanie [Przewodniczącego](/prince2/przewodniczacy) i [Kierownika Projektu](/prince2/kierownik-projektu),
  * zgromadzenie dotychczasowych doświadczeń,
  * zaprojektowanie i mianowanie zespołu zarządzania projektem,
  * przygotowanie zarysu [Uzasadnienia Biznesowego](/prince2/uzasadnienie-biznesowe),
  * wybranie formuły realizacji projektu i zestawienie [Założeń Projektu](/prince2/zalozenia-projektu), oraz
  * zaplanowanie etapu inicjowania

## Mianowanie Przewodniczącego i Kierownika Projektu

Podstawą metodyki PRINCE2 jest zapewnienie projektowi odpowiedniej decyzyjności i organizacji. Określeniem osób odpowiedzialnych za podejmowanie decyzji
strategicznych oraz bierzących zajmuje się działanie mianowania Przewodniczącego oraz Kierownika Projektu.

Przewodniczący reprezentuje interesy interesariuszy biznesowych. Zajmuje się on zarządzaniem strategicznym projektem i jest główną osobą
odpowiedzialną za sukces projektu. Mianowanie Przewodniczącego jest warunkiem wstępnym do zapewnienie, że projekt ma uzasadnienie.

Kierownik Projektu jest mianowany przez Przewodniczącego i zajmuje się bierzącym zarządzaniem operacyjnym w jego imieniu.

Schemat działania mianowania Przewodniczącego i Kierownika Projektu jest przedstawiony na poniższym rysunku:

<a href="/images/prince2/mianowanie-przewodniczacego-i-kierownika-projektu.png" rel="colorbox" title="Schemat działania mianowania Przewodniczącego i Kierownika Projektu">
  <img src="/images/prince2/mianowanie-przewodniczacego-i-kierownika-projektu.png" alt="Schemat działania mianowania Przewodniczącego i Kierownika Projektu" />
</a>

W pierwszej kolejności należy dokonać przeglądu otrzymanego zlecenia przygotowania projektu oraz upewnić się, że jest ono zrozumiałe.
Po tym możemy przejść do wyboru Przewodniczącego Komitetu Sterującego. Nominację na stanowisko Przewodniczącego dokonuje organizacja powołująca projekt. Aby mianować Przewodniczącego należy poczynić
następujące kroki:

  * ustalić obowiązki Przewodniczącego,
  * przygotować [opis roli Przewodniczącego](/prince2/przewodniczacy),
  * oszacować nakłady czasu i pracy wymagane dla tej roli,
  * zidentyfikować potencjalnych kandydatów spośród interesariuszy projektu i wybrać osobę najbardziej odpowiednią do tej roli,
  * uzyskać akceptację wybranej osoby na pełnienie przez nią roli Przewodniczącego,
  * powierzyć wybranej osobie obowiązki Przewodniczącego.

Opis roli ma na celu udokumentowanie uprawnień i obowiązków Przewodniczącego, tak aby wybrana osoba miała pełen obraz tego jaka
odpowiedzialność będzie na niej spoczywać. Opis ten służy jako swoista dokumentacja, ponieważ wybrana osoba nie musi być zaznajomiona
z metodyką PRINCE2. Wszelkie potrzebne informacje na temat pełnionej przez nią roli powinny znaleźć się w tym opisie. Jeżeli
posiadamy już taki opis z poprzednich projektów możemy, zamiast tworzyć nowy, wykorzystać istniejący adaptując go jedynie do
wymagań aktualnego projektu.

Kiedy wybrano już osobę pełniącą rolę Przewodniczącego może dokonać on nominacji na stanowisko Kierownika Projektu. W tym celu
należy:

  * ustalić obowiązki Kierownika Projektu,
  * przygotować [opis roli Kierownika Projektu](/prince2/kierownik-projektu) i uzyskać zgodę kierownictwa organizacji lub programu (co do akceptacji kompetencji tej roli),
  * zidentyfikować kandydatów i wybrać osobę najbardziej odpowiednią do tej roli,
  * oszacować nakłady czasu i pracy wymagane dla tej roli,
  * uzyskać akceptację wybranej osoby na pełnienie przez nią tej roli,
  * powierzyć wybranej osobie rolę Kierownika Projektu,
  * potwierdzić nominację z kierownictwem organizacji lub programu.

Kiedy Kierownik Projektu jest już wybrany może on poznać swoje kompetencje i obowiązki z utworzonego opisu roli (szczególnie w przypadku, gdy
nie jest zaznajomiony z metodyką PRINCE2). Podobnie, jak w przypadku opisu roli Przewodniczącego, nie musimy tworzyć tego opisu od nowa, jeżeli
posiadamy już jakiś z wcześniejszych projektów możemy go wykorzystać. Opisy obu ról wchodzą w skład [Założeń Projektu](/prince2/zalozenia-projektu).

Kierownik Projektu powinien utworzyć [Dziennik Projektu](/prince2/dziennik-projektu) jako miejsce, gdzie od
tej pory spisywane będą wszelkie zagadnienia dotyczące projektu. Generalnie w Dzienniku Projektu spisywane są wszelkie nieformalne
zagadnienia, jednakże na tym etapie nie posiadamy żadnych formalnych rejestrów, gdzie Kierownik Projektu mógłby spisywać
rzeczy dotyczące projektu, stąd umieszcza się je w Dzienniku Projektu a później ewentualnie przenosi do innych produktów zarządczych. Dziennik
Projektu to swoisty pamiętnik Kierownika Projektu, w którym zapisuje on wszelkie sprawy dotyczące projektu, aby o nich nie zapomnieć.

## Zgromadzenie dotychczasowych doświadczeń

Jedną z najważniejszych zasad PRINCE2 (pryncypium) jest korzystanie z doświadczeń. Metodyka ta zaleca aby na każdym etapie i w każdym procesie
korzystać z doświadczeń nabytych w innych projektach, a doświadczenia zdobyte w aktualnym projekcie dokumentować (celem użycia ich w przyszłych).
Działanie gromadzenia dotychczasowych doświadczeń ma na celu zebranie raportów z wcześniejszych projektów celem ich przeanalizowania i
wykorzystania w aktualnym projekcie.

Doświadczenia uzyskane podczas wcześnejszych projektów mogą mieć wpływ na strukturę zespołu zarządzania projektem, treść i formę zarysu
[Uzasadnienia Biznesowego](/prince2/uzasadnienie-biznesowe), treść i formę [Założeń Projektu](/prince2/zalozenia-projektu), na planowanie
etapu inicjowania projektu, oraz na pozostałe procesy i produkty w późniejszych etapach realizacji projektu.

Przydatnym może być zorganizowanie cyklu warsztatów czy burzy mózgów jako sposobu gromadzenia doświadczeń. W takich sesjach powinny brać udział
wszystkie strony zainteresowane wynikiem projektu, oraz osoby, które realizowały podobne projektu, lub projekty zgodnie z metodyką PRINCE2.
Jeżeli organizacja nie posiada jeszcze doświadczeń pomocne może okazać się włączenie osób spoza organizacji.

Schemat działania pozyskiwania doświadczeń jest przedstawiony na poniższym rysuku:

<a href="/images/prince2/zgromadzenie-dotychczasowych-doswiadczen.png" rel="colorbox" title="Schemat działania gromadzenia dotychczasowych doświadczeń">
  <img src="/images/prince2/zgromadzenie-dotychczasowych-doswiadczen.png" alt="Schemat działania gromadzenia dotychczasowych doświadczeń" />
</a>

PRINCE2 zaleca wykonanie następujących czynności:

  * założyć [Dziennik Doświadczeń](/prince2/dziennik-doswiadczen),
  * dokonać przeglądów [Raportów Doświadczeń](/prince2/raport-doswiadczen) z podobnych projektów, w celu zidentyfikowania doświadczeń, które można wykorzystać
w obenym projekcie,
  * dokonać przeglądu doświadczeń kierownictwa organizacji, programu i organizacji zewnętrznych,
  * przeprowadzić konsultacje z osobami lub zespołami posiadającymi doświadczenia z realizacji podobnych projektów, oraz
  * zarejestrować zidentyfikowane doświadczenia w [Dzienniku doświadczeń](/prince2/dziennik-doswiadczen).

PRINCE2 zaleca formalne rejestrowanie ważniejszych doświadczeń dotyczących projektu w celu późniejszego wykorzystania. Praktyka ta
ma na celu zarchiwizowanie najważniejszych kwestii i uwag dotyczących realizacji konkretnego typu projektów, aby wiedza ta była dostępna
dla zespołów realizujących kolejne projekty.

## Projektowanie zespołu zarządzania projektem i mianowanie jego członków

Do zapewnienia terminowego podejmowania decyzji potrzebni są odpowiedni ludzie posiadający odpowiednie uprawnienia i wiedzę. Nie ma nic gorszego w
projekcie niż brak możliwości podjęcia decyzji.

Aby zapewnić, że niczyje interesy nie są pomijane podczas zarządzania projektem, zespół zarządzający
powinien reprezentować interesy wszystkich stron, które będą w nim uczestniczyły, w tym interesy biznesu, użytkowniów i dostawców. Ważne jest, aby
każda osoba zaangażowana w zarządzanie projektem zrozumiała i zgodziła się, kto odpowiada przed kim i za co, kto ma jakie obowiązki oraz
jakie są drogi raportowania komunikacji.

Zespół zarządzania projektem nie jest tworem demokratycznym, w którym decyzje podejmuje się większością głosów. Jako, że biznes to są ci
interesanci, którzy inwestują w projekt własne pieniądze, to do nich (a konkretnie [Przewodniczącego](/prince2/przewodniczacy)) należy
ostateczna decyzja.

Schemat działania projektowania zespołu zarządzania projektem jest przedstawiony na poniższym rysunku:

<a href="/images/prince2/projektowanie-zespolu-zarzadzania-projektem.png" rel="colorbox" title="Schemat działania projektowania zespołu zarządzania projektem">
  <img src="/images/prince2/projektowanie-zespolu-zarzadzania-projektem.png" alt="Schemat działania projektowania zespołu zarządzania projektem" />
</a>

W tym działaniu PRINCE2 zaleca wykonanie następujących czynności:

  * dokonanie przeglądu [Dziennika Doświadczeń](/prince2/dziennik-doswiadczen) pod kątem doświadczeń dotyczących struktury zespołu zarządzania projektem,
  * zaprojektowanie zespołu zarządzania projektem, w tym celu:
    * opracować strukturę zespołu,
    * stworzyć opisy ról w [Komitecie Sterującycm](/prince2/komitet-sterujacy) (oprócz roli [Przewodniczącego](/prince2/przewodniczacy), bo ten opis znajduje
się już w [Założeniach Projektu](/prince2/zalozenia-projektu)),
    * ustalić, czy członkowie [Komitetu Sterującego](/prince2/komitet-sterujacy) zamierzają delegować swoje obowiązki dotyczące nadzoru i stworzyć opis roli
[Nadzoru Projektu](/prince2/nadzor-projektu),
    * rozważyć, czy będą potrzebne odrębne osoby do pełnienia roli [Kierownika(-ów) Zespołu(-ów)](/prince2/kierownik-zespolu), czy też
[Kierownik Projektu](/prince2/kierownik-projektu) będzie pełnił tę rolę osobiście, oraz, o ile to właściwie, stworzyć opis roli [Kierownika Zespołu](/prince2/kierownik-zespolu),
    * rozważyć, czy [Kierownik Projektu](/prince2/kierownik-projektu) będzie pełnił rolę [Wsparcia Projektu](/prince2/wsparcie-projektu) czy porzebna będzie
odrębna osoba(-y) do pełnienia tej roli, oraz, o ile to właściwie, stworzyć opis roli [Wsparcia Projektu](/prince2/wsparcie-projektu),
    * potwierdzić drogi raportowania i komunikacji w opisach ról;
  * mianowanie zespółu zarządzania projektem, w tym celu:
    * oszacować nakłady czasu i pracy wymagane dla każdej z określonych ról,
    * zidentyfikować kandydatów i zaproponować osoby najbardziej odpowiednie do pełnienia określonych ról,
      * przeprowadzić ewentualne szkolenie w celu wyjaśnienia kompetencji poszczególnych ról kandydatom;
    * potwierdzenie dostępności wybranych osób, uzyskanie ich zrozumienia i akceptacji ról,
    * wyznaczenie wybranych osob do każdej ze zidentyfikowanych ról i uzyskanie potwierdzenia ich mianowania przez kierownictwo organizacji
  * w razie zidentyfikowania ryzyk dodanie ich do [Dziennika Projektu](/prince2/dziennik-projektu)

Nie ma potrzeby tworzenia opisów dla wszystkich ról na tym etapie. Niektóre opisy mogą powstać później np. opis roli [Kierownika Zespołu](/prince2/kierownik-zespolu)
nie jest w tym momencie wymagany, podobnie jak opisy ról [Nadzoru Projektu](/prince2/nadzor-projektu) czy [Wsparcia Projektu](/prince2/wsparcie-projektu). W przypadku
dwóch ostatnich wystarczy tylko stwierdzić, czy role te będa delegowane czy nie. Faktyczne opisy ról mogą powstać w procesie [Inicjowania Projektu](/prince2/inicjowanie-projektu).

## Przygotowanie zarysu Uzasadnienia Biznesowego

Podczas realizacji projektu zastanawiamy się nad tym, **co** powinno zostać zrobione i **jak**, zapominając jednocześnie o tym **dlaczego** ma to być
zrobione. [Uzasadnienie Biznesowe](/prince2/uzasadnienie-biznesowe) koncentruje się na określeniu **dlaczego** prace są warte realizacji. Jest to
kluczowy element projektu ponieważ uzasadnia on poniesione nakłady finansowe, a także daje wszystkim osobom zaangażowanym w projekt wspólną, jednolitą
wizję celu do którego projekt dąży.

Zarys [Uzasadnienia Biznesowego](/prince2/uzasadnienie-biznesowe) jest jedynie spojrzeniem z "lotu ptaka". Jest to tylko podstawa
faktycznego uzasadnienia, które powstanie w procesie [Inicjowanie Projektu](/prince2/inicjowanie-projektu). Zarys Uzasadnienia Biznesowego
ma nam w tym momencie dać tylko podstawę do podjęcia decyzji o inicjowaniu projektu.

Schemat działania przygotowania zarysu Uzasadnienia Biznesowego przedstawia poniższy rysunek:

<a href="/images/prince2/przygotowanie-zarysu-uzasadnienia-biznesowego.png" rel="colorbox" title="Schemat działania przygotowania zarysu uzasadnienia biznesowego">
  <img src="/images/prince2/przygotowanie-zarysu-uzasadnienia-biznesowego.png" alt="Schemat działania przygotowania zarysu uzasadnienia biznesowego" />
</a>

PRINCE2 zaleca wykonanie następujących czynności:

  * sporządzenie, przez [Przewodniczącego](/prince2/przewodniczacy), zarysu [Uzasadnienia Biznesowego](/prince2/uzasadnienie-biznesowe) na
podstawie aktualnych informacji o projekcie, w tym celu Przewodniczący powinien:
    * zrozumieć cele i przyczyny realizacji projektu, określone w zleceniu przygotowania projektu,
    * zrozumieć sposób, w jaki projekt przyczyni się do osiągnięcia celów organizacji i/lub programu,
    * zrozumieć sposób, w jaki projekt będzie finansowany,
    * dokonać przeglądu [Dziennika Doświadczeń](/prince2/dziennik-doswiadczen) pod kątem doświadczeń związanych
z Uzasadnieniem Biznesowym,
    * sprawdzić standardy obowiązujące dla formatu i sposobu przedstawienia Uzasadnienia Biznesowego (szablony, miary kosztów itp.),
    * zgromadzyć wszelkie odpowiednie informacje dodatkowe, np. kotakty, raporty dotyczące wykonalności, umowy dotyczące poziomu jakości
usług (SLA) itp.,
    * uzyskać, jeśli to konieczne, akceptację kierownictwa organizacji lub programu dla zarysu Uzasadnienia Biznesowego;
  * [Kierownik Projektu](/prince2/kierownik-projektu) powinien skonsultować się z [Głównym Użytkownikiem](/prince2/glowny-uzytkownik)
i [Przewodniczącym](/prince2/przewodniczacy) w celu ustalenia, co projekt ma dostarczyć, i stowrzenia [Opisu Produktu Końcowego Projektu](/prince2/opis-produktu-koncowego-projektu),
w tym celu powinien:
    * ustalić oczekiwania jakościowe klienta,
    * ustalić i uzgodnić kryteria akceptacji dla projektu,
    * sprawdzić możliwość sprostania wymaganym terminom określonym w zleceniu przygotowania projektu lub wymaganym w zarysie Uzasadnienia Bizneswoego,
    * ustalić główne kamienie milowe,
    * zarejestrować ewentualne nowe ryzyka w [Dzienniku Projektu](/prince2/dziennik-projektu)
  * dokonać przeglądu ryzyk zarejestrowanych w [Dzienniku Projektu](/prince2/dziennik-projektu) i w zarysie [Uzasadnienia Biznesowego](/prince2/uzasadnienie-biznesowe),
podsumować główne ryzyka mające wpływ na zasadność projektu.

## Wybranie formuły realizacji projektu i zestawienie Założeń Projektu

Kolejnym działaniem w procesie Przygotowania Projektu jest wybranie formuły realizacji projektu, oraz kompletne zestawienie [Założeń Projektu](/prince2/zalozenia-projektu).
Celem tego działania jest zapewnienie, że formuła realizacji projektu jest jednoznaczna i jednakowo rozumiana zarówno przez klienta jak i dostawcę.

Istnieje wiele możliwości realizacji projektu. Rozwiązanie można wytworzyć we własnym zakresie lub zlecić stronom trzecim, można zmodyfikować
istniejący produkt, lub zbudować od podstaw w końcu można zakupić gotowe oprogramowanie. Sposób w jaki będzie realizowany projekt zależy od standardów,
praktyk i wytycznych klienta oraz dostawcy. Ważne jest aby określić wybraną formułę realizacji projektu.

Schemat działania wyboru formuły realizacji projektu i zestawienia [Założeń Projektu](/prince2/zalozenia-projektu) jest przedstawiony na poniższym rysunku:

<a href="/images/prince2/wybieranie-formuly-realizacji-projektu.png" rel="colorbox" title="Schemat działania wybierania formuły realizacji projektu i zestawiania Założeń Projektu">
  <img src="/images/prince2/wybieranie-formuly-realizacji-projektu.png" alt="Schemat działania wybierania formuły realizacji projektu i zestawiania Założeń Projektu" />
</a>

PRINCE2 zaleca wykonanie następujących czynności:

  * ocenić możliwe sposoby dostarczenia produktów projektu i zadecydować o formule realizacji projektu właściwej dla dostarczenia produktu końcowego projektu
zgodnie z zarysem [Uzasadnienia Biznesowego](/prince2/uzasadnienie-biznesowe), w tym celu należy:
    * dokonać przeglądu [Dziennika Doświadczeń](/prince2/dziennik-doswiadczen) pod kątem doświadczeń związanych z formułą realizacji projektu,
    * rozważyć wszelkie strategie organizacji lub programu, które dotyczą projektu i umieścić projekt w kontekście innych prac lub inicjatyw organizacji
przez ustalenie zewnętrznych uzależnień i warunków wstępnych,
    * rozważyć wszelkie standardy organizacji lub programu bądź praktyki, które powinny mieć zastosowanie,
    * rozważyć aktualne tendencje realizacji rozwiązań w sektorach gospodarki objętych projektem i obszary umiejętności specjalistycznych, angażowane do
projektu,
    * określić środowisko operacyjne oraz sposób wprowadzenia produktu projektu do tego środowiska,
    * rozważyć ewentualne ograniczenia związane z bezpieczeństwem, które mają zastosowanie do projektu lub eksploatacji jego produktów,
    * rozważyć ewentualne potrzeby szkoleniowe personelu użytkownika;
  * zestawienie [Założeń Projektu](/prince2/zalozenia-projektu), w tym celu należy:
    * zdefiniować projekt, tzn.:
      * potwierdzić aktualny status projektu (wszelkie przeprowadzone dotychczas prace przygotowawcze),
      * potwierdzić cele i pożadane rezultaty,
      * potwierdzić zakres projektu i wyłączenia,
      * zidentyfikować wszelkie ograniczenia i założenia,
      * zidentyfikować tolerancje dla projektu,
      * zidentyfikować użytkowników oraz wszelkie zainteresowane strony,
      * zidentyfikować punkty styku, które projekt musi utrzymywać;
    * dokłączyć zarys [Uzasadnienia Biznesowego](/prince2/uzasadnienie-biznesowe),
    * dołączyć [Opis Produktu Końcowego Projektu](/prince2/opis-produktu-koncowego-projektu),
    * dołączyć formułę realizacji projektu,
    * dokonać przeglądu struktury zespołu zarządzania projektem i opisów ról w celu zidentyfikowania wszelkich dodatkowych ról lub umiejętności
wymaganych do prowadzenia prac i jeśli to konieczne sporządzić dodatkowe opisy ról,
    * dołączyć strukturę zespołu zarządzania projektem i opisy ról;
  * Wykorzystać [Dziennik Projektu](/prince2/dziennik-projektu) do zarejestrowania wszelkich nowych zagadnień lub ryzyk.

Wybór formuły realizacji projektu będzie miał znaczący wpływ na dalsze etapy realizacji projektu. Od tej decyzji będzie zależało jakie strategie
dla projektu zostaną opracowane  w procesie [Inicjowania Projektu](/prince2/inicjowanie-projektu) oraz w jaki sposób będą realizowane prace
projektowe.

## Planowanie etapu inicjowania

[Inicjowanie Projektu](/prince2/inicjowanie-projektu), jak każdy etap, należy zaplanować. Odowiedni plan zapewni, że inicjowanie projketu będzie
przebiegać płynnie a nie chaotycznie.

Schemat działania planowania etapu inicjowania przedstawia poniższy rysunek:

<a href="/images/prince2/planowanie-etapu-inicjowania.png" rel="colorbox" title="Schemat działania planowania etapu inicjowania">
  <img src="/images/prince2/planowanie-etapu-inicjowania.png" alt="Schemat działania planowania etapu inicjowania" />
</a>

PRINCE2 zaleca wykonanie następujących czynności w ramach tego działania:

  * podjąć decyzję o opodwiednich mechanizmach sterowania projektem, wystarczających dla zainicjowania projektem (na podstawie formuły
realizacji projektu), w tym celu należy:
    * dokonać przeglądu [Dziennika Doświadczeń](/prince2/dziennik-doswiadczen) pod kątem doświadczeń związanych z mechanizmami sterowania
projektem,
    * określić sposoby raportowania i kontroli dla etapu inicjowania;
  * zidentyfikować wszelkie ograniczenia czasowe i kosztowe dla etapu inicjowania oraz opracować [Plan Etapu](/prince2/plan-etapu) dla
tego etapu,
  * dokonać przeglądu wszelkich ryzyk w [Dzienniku Projektu](/prince2/dziennik-projektu) i ocenić ich wpływ na [Plan Etapu](/prince2/plan-etapu)
inicjowania,
  * dokonać aktualizacji [Dziennika Projektu](/prince2/dziennik-projektu) o ewentualne nowe, zidentyfikowane ryzyka,
  * wystąpić z wnioskiem o zezwolenie na zainicjowanie projektu.