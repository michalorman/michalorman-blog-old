---
layout: page
title:  Wybranie formuły realizacji projektu i zestawienie Założeń Projektu
description: Opis działania wybrania formuły realizacji projektu i zestawienia Założeń Projektu w procesie Przygotowania Projektu PRINCE2
keywords:  Wybranie formuły realizacji projektu i zestawienie Założeń Projektu Przygotowanie Projektu działanie proces PRINCE2
navbar_pos: 1
---
# Wybranie formuły realizacji projektu i zestawienie Założeń Projektu

Kolejnym działaniem w procesie Przygotowania Projektu jest wybranie formuły realizacji projektu, oraz kompletne zestawienie [Założeń Projektu](/prince2/opisy-produktow-zarzadczych/zalozenia-projektu).
Celem tego działania jest zapewnienie, że formuła realizacji projektu jest jednoznaczna i jednakowo rozumiana zarówno przez klienta jak i dostawcę.

Istnieje wiele możliwości realizacji projektu. Rozwiązanie można wytworzyć we własnym zakresie lub zlecić stronom trzecim, można zmodyfikować
istniejący produkt, lub zbudować od podstaw w końcu można zakupić gotowe oprogramowanie. Sposób w jaki będzie realizowany projekt zależy od standardów,
praktyk i wytycznych klienta oraz dostawcy. Ważne jest aby określić wybraną formułę realizacji projektu.

Schemat działania wyboru formuły realizacji projektu i zestawienia [Założeń Projektu](/prince2/opisy-produktow-zarzadczych/zalozenia-projektu) jest przedstawiony na poniższym rysunku:

{% assign i_src='prince2/wybieranie-formuly-realizacji-projektu.png' %}
{% assign i_title='Schemat działania wybierania formuły realizacji projektu i zestawiania Założeń Projektu' %}
{% include image.html %}

PRINCE2 zaleca wykonanie następujących czynności:

  * ocenić możliwe sposoby dostarczenia produktów projektu i zadecydować o formule realizacji projektu właściwej dla dostarczenia produktu końcowego projektu
zgodnie z zarysem [Uzasadnienia Biznesowego](/prince2/opisy-produktow-zarzadczych/uzasadnienie-biznesowe), w tym celu należy:
    * dokonać przeglądu [Dziennika Doświadczeń](/prince2/opisy-produktow-zarzadczych/dziennik-doswiadczen) pod kątem doświadczeń związanych z formułą realizacji projektu,
    * rozważyć wszelkie strategie organizacji lub programu, które dotyczą projektu i umieścić projekt w kontekście innych prac lub inicjatyw organizacji
przez ustalenie zewnętrznych uzależnień i warunków wstępnych,
    * rozważyć wszelkie standardy organizacji lub programu bądź praktyki, które powinny mieć zastosowanie,
    * rozważyć aktualne tendencje realizacji rozwiązań w sektorach gospodarki objętych projektem i obszary umiejętności specjalistycznych, angażowane do
projektu,
    * określić środowisko operacyjne oraz sposób wprowadzenia produktu projektu do tego środowiska,
    * rozważyć ewentualne ograniczenia związane z bezpieczeństwem, które mają zastosowanie do projektu lub eksploatacji jego produktów,
    * rozważyć ewentualne potrzeby szkoleniowe personelu użytkownika;
  * zestawienie [Założeń Projektu](/prince2/opisy-produktow-zarzadczych/zalozenia-projektu), w tym celu należy:
    * zdefiniować projekt, tzn.:
      * potwierdzić aktualny status projektu (wszelkie przeprowadzone dotychczas prace przygotowawcze),
      * potwierdzić cele i pożadane rezultaty,
      * potwierdzić zakres projektu i wyłączenia,
      * zidentyfikować wszelkie ograniczenia i założenia,
      * zidentyfikować tolerancje dla projektu,
      * zidentyfikować użytkowników oraz wszelkie zainteresowane strony,
      * zidentyfikować punkty styku, które projekt musi utrzymywać;
    * dokłączyć zarys [Uzasadnienia Biznesowego](/prince2/opisy-produktow-zarzadczych/uzasadnienie-biznesowe),
    * dołączyć [Opis Produktu Końcowego Projektu](/prince2/opisy-produktow-zarzadczych/opis-produktu-koncowego-projektu),
    * dołączyć formułę realizacji projektu,
    * dokonać przeglądu struktury zespołu zarządzania projektem i opisów ról w celu zidentyfikowania wszelkich dodatkowych ról lub umiejętności
wymaganych do prowadzenia prac i jeśli to konieczne sporządzić dodatkowe opisy ról,
    * dołączyć strukturę zespołu zarządzania projektem i opisy ról;
  * Wykorzystać [Dziennik Projektu](/prince2/opisy-produktow-zarzadczych/dziennik-projektu) do zarejestrowania wszelkich nowych zagadnień lub ryzyk.

Wybór formuły realizacji projektu będzie miał znaczący wpływ na dalsze etapy realizacji projektu. Od tej decyzji będzie zależało jakie strategie
dla projektu zostaną opracowane  w procesie [Inicjowania Projektu](/prince2/inicjowanie-projektu) oraz w jaki sposób będą realizowane prace
projektowe.
