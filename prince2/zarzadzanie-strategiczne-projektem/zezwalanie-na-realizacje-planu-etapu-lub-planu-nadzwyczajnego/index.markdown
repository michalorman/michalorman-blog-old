---
layout: page
title: Zezwolenie na realizację Planu Etapu lub Planu Nadzwyczajnego
description: Opis działania zezwolenia na realizację Planu Etapu lub Planu Nadzwyczajnego w metodyce PRINCE2
keywords: Zezwolenie na realizację Planu Etapu lub Planu Nadzwyczajnego PRINCE2 metodyka działanie proces
navbar_pos: 1
---
# Zezwalanie na realizację Planu Etapu lub Planu Nadzwyczajnego

Zarządzanie etapowe jest fundamentalną zasadą PRINCE2. Żaden etap nie może się jednak rozpocząć
bez zgody [Komitetu Sterującego](/prince2/komitet-sterujacy). Pod koniec każdego etpu (poza ostatnim)
Komitet Sterujący dokonuje przeglądu osiągnięć bieżącego etapu i zatwierdza [Plan Etapu](/prince2/opisy-produktow-zarzadczych/plan)
dla następnego etapu oraz podejmuje decyzję o rozpoczęciu następnego etapu. Tym właśnie zajmuje się
działanie zezwalania na realizację Planu Etapu lub [Planu Nadzwyczajnego](/prince2/opisy-produktow-zarzadczych/plan-nadzwyczajny) w
procesie [Zarządzanie Strategiczne Projektem](/prince2/zarzadzanie-strategiczne-projektem).

Jeżeli w trakcie realizacji etapu nastąpi sytuacja nadzwyczajna, która wpływałaby na przekroczenie tolerancji
dla Planu Etapu albo [Planu Projektu](/prince2/opisy-produktow-zarzadczych/plan) Komitet Sterujący, po otrzymaniu
[Raportu Nadzwyczajnego](/prince2/opisy-produktow-zarzadczych/raport-nadzwyczajny) może zlecić [Kierownikowi Projektu](/prnice2/kierownik-projektu)
sporządzenie Planu Nadzwyczajnego. Plan ten musi zostać zatwierdzony przez Komitet Sterujący a w przypadku
przekraczania tolerancji dla projektu przez kierownictwo organizacji lub programu. Zatwierdzony Plan Nadzwyczajny
zastępuje plan którego dotyczyły odchylenia.

Niektóre czynności przeglądu i analizy Planu Etapu lub Planu Nadzwyczajnego Komitet Sterujący może delegować
wyznaczonemu Nadzorowi Projektu.

Schemat działania zezwalania na realizację Planu Etapu lub Planu Nadzwyczajnego przedstawiony jest na poniższym rysunku:

{% assign i_src='prince2/zezwalanie-na-realizacje-planu-etapu-lub-planu-nadzwyczajnego.png' %}
{% assign i_title='Schemat działania zezwalania na realizację Planu Etapu lub Planu Nadzwyczajnego' %}
{% include image.html %}

W ramach tego działania PRINCE2 zaleca wykonanie następujących czynności:

  * dokonanie przeglądu i zatwierdzenia [Raportu Końcowego Etapu](/prince2/opisy-produktow-zarzadczych/raport-koncowy-etapu), w tym celu należy:
    * ustalić dotychczasowe postępy projektu, wyjaśnić wszelkie odchylenia od zatwierdzonych planów oraz poprosić Kierownika
Projektu o dostarczenie prognozy wykonania dla pozostałej części projektu;
    * o ile to właściwe dokonać przeglądu [Raportu Doświadczeń](/prince2/opisy-produktow-zarzadczych/raport-doswiadczen);
    * sprawdzić zestawienie ryzyk pod kątem zapewnienia, że ryzyka są nadal akceptowalne i że reakcje na ryzyka
są właściwe i zaplanowane;
    * w przypadku, gdy podczas etapu nastąpiło częściowe przekazanie produktów, należy:
      * sprawdzić, czy przekazanie było zgodne ze [Strategią Zarządzania Konfiguracją](/prince2/opisy-produktow-zarzadczych/strategia-zarzadzania-konfiguracja),
oraz czy istnieje akceptacja użytkownika, służb eksploatacji i utrzymania każdego produktu;
      * tam gdzie to właściwe zapewnić, że wynikające z tego zmiany biznesowe są wspierane i trwałe;
      * dokonać przeglądu [Raportu Końcowego Etapu](/prince2/opisy-produktow-zarzadczych/raport-koncowy-etapu), potwierdzić otrzymanie wszelkich zaleconych
działań następczych oraz zapewnić, aby właściwe grupy miały świadomość swojej odpowiedzialności za wdrożenie ewentualnych zaleceń;
  * dokonanie przeglądu Planu Etapu lub Planu Nadzwyczajnego, o którego zatwierdzenie wnioskuje Kierownik Projektu,
w tym celu należy:
    * potwierdzić słuszność i możliwość realizacji planu;
    * dokonać przeglądu i zatwierdzić wszelkie nowe [Opisy Produktów](/prince2/opisy-produktow-zarzadczych/opis-produktu);
    * potwierdzić słuszność i możliwość realizacji Planu Projektu (w razie konieczności uzyskać zatwierdzenie przez
kierownictwo organizacji lub programu);
    * potwierdzić, że strategie i mechanizmy sterowania projektem przedstawione w [Dokumentacji Inicjowania Projektu](/prince2/opisy-produktow-zarzadczych/dokumentacja-inicjowania-projektu)
są odpowiednie dla pozostałej części projektu;
    * sprawdzić czy [Uzasadnienie Biznesowe](/prince2/opisy-produktow-zarzadczych/uzasadnienie-biznesowe) przedstawia zasadny projekt;
    * dokonać przeglądu i zatwierdzić [Plan Przeglądu Korzyści](/prince2/opisy-produktow-zarzadczych/plan-przegladu-korzysci);
  * podjęcie jednej z trzech poniższych decyzji dotyczących:
    * zatwierdzenia planu i zezwolenia Kierownikowi Projektu na realizację przedłożonego planu, w tym celu należy:
      * pozyskać lub zaangażować zasadny potrzebne do realizacji planu;
      * ustalić tolerancje dla zatwierdzonego planu oraz rozważyć czy tolerancje pozostałe z poprzednich etapów
mogą być przydzielone do planu, czy powinny zostać zachowane w rezerwie;
    * polecenia Kierownikowi Projektu zmiany odrzuconego planu, udzielając wskazówek, jakie zmiany należy wprowadzić, aby plan
był do zaakceptowania;
    * polecenia Kierownikowi Projektu rozpoczęcia przedwczesnego zamykania projektu;
  * poinformowanie kierownictwa organizacji lub programu oraz inne zainteresowane strony o statusie projektu (zgodnie ze
[Strategią Zarządzania Komunikacją](/prince2/opisy-produktow-zarzadczych/strategia-zarzadzania-komunikacja)).