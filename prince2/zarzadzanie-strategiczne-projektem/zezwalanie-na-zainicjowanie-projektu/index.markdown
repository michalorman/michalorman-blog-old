---
layout: page
title: Zezwalanie na zainicjowanie projektu
description: Opis działania zezwalanie na zainicjowanie projektu w procesie Zarządzanie Strategiczne Projektem w metodyce PRINCE2
keywords: Zezwalanie na zainicjowanie projektu Zarządzanie Strategiczne Projektem PRINCE2 metodyka działanie proces
navbar_pos: 1
---
# Zezwalanie na zainicjowanie projektu

Jako, że proces [Inicjowania Projektu](/prince2/inicjowanie-projektu/) wymaga czasu oraz środków finansowych powinien podlegać planowaniu,
monitorowaniu i sterowaniu. Działanie [Komitetu Sterującego](/prince2/komitet-sterujacy) polegające na zezwoleniu na zainicjowanie projektu
zapewnia, że proces ten będzie wart poniesionych nakładów.

Decyzja zezwoleniu bądź nie na inicjowanie projektu może zapaść na formalnej naradzie, aczkolwiek nie jest to konieczne o ile członkowie
komitetu się na to zgodzą. Ważne jest, aby [Kierownik Projektu](/prince2/kierownik-projektu) otrzymał udokumentowane polecenie rozpoczęcia
inicjowania projektu.

[Komitet Sterujący](/prince2/komitet-sterujacy) może wyznaczyć [Nadzór Projektu](/prince2/nadzor-projektu) aby podjął niektóre czynności
przeglądu i oceny (np. [Planu Etapu](/prince2/opisy-produktow-zarzadczych/plan) pod względem jego wykonalności).

Do podjęcia decyzji o zainicjowaniu projektu nie są potrzebni wszyscy członkowie Komitetu Sterującego. Przykładowo rola
[Głównego Dostawcy](/prince2/glowny-dostawca) może być do tego momentu w ogóle nie obsadzona.

Schemat działania zezwolenia na zainicjowanie projektu przedstawia poniższy rysunek:

{% assign i_src='prince2/zezwalanie-na-zainicjowanie-projektu.png' %}
{% assign i_title='Schemat działania zezwalania na zainicjowanie projektu' %}
{% include image.html %}

PRINCE2 zaleca podjęcie następujących czynności w ramach tego działania:

  * dokonanie przeglądu i zatwierdzenia [Założeń Projektu](/prince2/opisy-produktow-zarzadczych/zalozenia-projektu), w tym celu należy:
    * potwierdzić definicję projektu (włącznie z kluczowymi kamieniami milowymi),
    * potwierdzić formułę realizacji projektu,
    * oficjalnie potwierdzić nominacje dla zespołu zarządzania projektem i potwierdzić, że wszyscy członkowie
zgodzili się pełnić swoje role;
  * dokonanie przeglądu i zatwierdzenia [Opisu Produktu Końcowego Projektu](/prince2/opisy-produktow-zarzadczych/opis-produktu-koncoweg-projektu), w tym celu należy:
    * potwierdzić oczekiwania jakościowe klienta,
    * potwierdzić kryteria akceptacji;
  * sprawdzenie, czy zarys [Uzasadnienia Biznesowego](/prince2/opisy-produktow-zarzadczych/uzasadnienie-biznesowe) przedstawia zasadny projekt,
  * dokonanie przeglądu i zatwierdzenia [Planu Etapu](/prince2/opisy-produktow-zarzadczych/plan) inicjowania, w tym celu należy:
    * zrozumieć wszelkie ryzyka, które mogą mieć wpływ na decyzję o zezwoleniu na rozpoczęcie etapu inicjowania,
    * pozyskać lub zaangażować zasoby potrzebne do realizacji [Planu Etapu](/prince2/opisy-produktow-zarzadczych/plan) inicjowania,
    * zapewnić, aby podczas etapu inicjowania istniały odpowiednie mechanizmy raportowania i kontroli oraz ustalić
tolerancje dla tego etapu;
  * poinformowanie wszystkich interesariuszy, że zainicjowano projekt,
  * zezwolenie [Kierownikowi Projektu](/prince2/kierownik-projektu) na przejście do etapu inicjowania.