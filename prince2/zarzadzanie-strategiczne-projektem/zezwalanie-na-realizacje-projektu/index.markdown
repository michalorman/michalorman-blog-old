---
layout: page
title: Zezwalanie na realizację projektu
description: Opis działania zezwalanie na realizację projektu w procesie Zarządzanie Strategiczne Projektem w metodyce PRINCE2
keywords: Zezwalanie na realizację projektu Zarządzanie Strategiczne Projektem PRINCE2 metodyka działanie proces
navbar_pos: 1
---
# Zezwalanie na realizację projektu

[Kierownik Projektu](/prince2/kierownik-projektu) po zestawieniu [Dokumentacji Inicjowania Projektu](/prince2/dokumentacja-inicjowania-projektu)
oraz [Planu Przeglądu Korzyści](/prince2/plan-przegladu-korzysci) może wnioskować do [Komitetu Sterującego](/prince2/komitet-sterujacy)
o zezwolenie na realizację projektu. Decyzja czy należy przystąpić do realizacji projektu czy nie jest dokonywana w działaniu zezwolenie na realizację
projektu.

Celem podjęcia decyzji o rozpoczęciu bądź nie prac projektowych, Komitet Sterujący powinien potwierdzić, że:

  * istnieje wystarczające i odpowiednie [Uzasadnienie Biznesowe](/prince2/uzasadnienie-biznesowe) przedstawiające zasadny projekt;
  * [Plan Projektu](/prince2/plan-projektu) jest wystarczający do zrealizowania Uzasadnienia Biznesowego;
  * strategie projektu i mechanizmy sterowania projektem wspierają realizację Planu Projektu;
  * mechanizmy służące do mierzenia i przeglądu oczekiwanych korzyści zostały ustalone i zaplanowane;

Komitet Sterujący może wyznaczyć [Nadzór Projektu](/prince2/nadzor-projektu) aby podjął niektóre czynności przeglądu i oceny wniosku. Jeżeli
Komitet Sterujący nie zezwoli na realizację projektu, wówczas powinien on zostać zamknięty przedwcześnie.

Schemat działania zezwalania na realizację projektu jest przedstawiony na poniższym rysunku:

{% assign i_src='prince2/zezwalanie-na-realizacje-projektu.png' %}
{% assign i_title='Schemat działania zezwalania na realizację projektu' %}
{% include image.html %}

W ramach tego działania PRINCE2 zaleca wykonanie następujących czynności:

  * dokonanie przeglądu i zatwierdzenie Dokumentacji Inicjowania Projektu, w tym celu należy:
    * potwierdzić, że definicja projektu jest dokładna i kompletna oraz że formuła realizacji projektu jest realizowalna,
    * potwierdzić, że dokonano przeglądu i uwzględniono doświadczenia z wcześniejdzych podobnych projektów,
    * potwierdzić, że [Strategia Zarządzania Jakościa](/prince2/strategia-zarzadzania-jakoscia) jest wystarczająca do zapewnienia,
że oczekiwania jakościowe zostaną spełnione, i zatwierdzić ją,
    * potwierdzić procedury określone w [Strategii Zarządzania Ryzykiem](/prince2/strategia-zarzadzania-ryzykiem) są wystarczające do
utrzymania ryzyk pod kontrolą i zatwierdzić ją. Potwierdzić, że przeprowadzono przegląd ryzyk i że reakcje na ryzyko są właściwie i zaplanowane,
    * potwierdzić, że [Strategia Zarządzania Konfiguracją](/prince2/strategia-zarzadzania-konfiguracja) przedstawia odpowiedni sposób
kontrolowania statusu produktów projektu, i zatwierdzić ją,
    * zapewnić, że potrzeby informacyjne interesariuszy i terminy komunikowania się, określone w [Strategii Zarządzania Komunikacją](/prince2/strategia-zarzadznia-komunikacja),
są odpowiednie i zatwierdzić ją,
    * potwierdzić, że wszyscy członkowie zespołu zarządzania projektem zgodzili się na pełnienie swoich ról i uzgodnić zakres ewentualnego delegowania uprawnień
Komitetu Sterującego (np. [Obsłudze Zmian](/prince2/obsluga-zmian)),
    * zapewnić, że mechanizmy sterowania projektem są odpowiednie dla specyfuki projektu,
    * potwierdzić słuszność i realność Planu Projektu, łącznie z wszelkimi kamieniami milowymi i poponowanym podziałem na etapy, i zatwierdzić go,
    * dokonać przeglądu i zatwierdzić [Opisy Produktów](/prince2/opis-produktu),
    * dokonać przeglądu tolerancji dla projektu w celu zapewnienia, że są one odpowiednie i realistyczne,
    * pozyskać lub zaangażować zasoby potrzebne do realizacji projektu,
    * potwierdzić propozycje dostosowania metodyki zarządzania projektem, oraz wszelkie dostosowania metodyki PRINCE2,
    * sprawdzić, czy [Uzasadnienie Biznesowe](/prince2/uzasadnienie-biznesowe) przedstawia zasadny projekt i zatwierdzić je;
  * dokonanie przeglądu i zatwierdzenie Planu Przeglądu Korzyści, oraz potwierdzenie, że obejmuje on wszystkie oczekiwane korzyści
i spełnia potrzeby kierownictwa firmy lub programu,
  * powiadomienie kierownictwa organizacji lub programu oraz innych zainteresowanych stron, że zezwolono na realizację projektu,
  * udzielenie Kierownikowi Projektu zezwloenia na realizację projektu albo polecić Kierownikowi Projektu, ażeby zamknął projekt przedwcześnie.