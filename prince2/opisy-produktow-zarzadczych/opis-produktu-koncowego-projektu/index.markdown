---
layout: page
title:  Opis Produktu Końcowego Projektu
description: Zarys produktu zarządczego metodyki PRINCE2 jakim jest Opis Produktu Końcowego Projektu.
keywords:  Opis Produktu Końcowego Projektu
navbar_pos: 1
---
#  Opis Produktu Końcowego Projektu

Opis Produktu Końcowego Projektu to specjalny rodzaj [Opisu Produktu](/prince2/opisy-produktow-zarzadczych/opis-produktu),
który określa, co projekt musi osiągnąć w celu uzyskania akceptacji. Opis ten jest wykorzystywany w celu:

  * uzyskania zgody użytkownika na zakres i wymagania projektu;
  * określenia oczekiwań jakościowych klienta;
  * określenia kryteriów, metod i obowiązków dotyczących akceptacji dla projektu.

Opis Produktu Końcowego Projektu tworzony jest w prcesie [Przygotowanie Projektu](/prince2/przygotowanie-projektu)
jako część wstępnej czynności ustalania zakresu i jest udoskonalany w procesie [Inicjowanie Projektu](/prince2/inicjowanie-projektu)
podczas tworzenia [Planu Projektu](/prince2/opisy-produktow-zarzadczych/plan). Jest wykorzystywany w procesie
[Zamykanie Projektu](/prince2/zamykanie-projektu) jako element weryfikacji, czy projekt dostarczył oczekiwane rezultaty i czy spełnione
zostały kryteria akceptacji.

## Zawartość

  * **Nazwa**. Nazwa, pod którą produkt jest znany.
  * **Przeznaczenie**. Określenie przeznaczenia produktu projektu oraz jego użytkowników. Opis ten pomaga zrozumieć funkcje produktu,
jego rozmiar, jakośc, złożoność, trwałość itp.
  * **Zawartość/skład**. Opis głównych produktów, jakie projekt ma dostarczać.
  * **Pochodzenie**. Opis produktów źródłowych, z których ten produkt się wywodzi.
  * **Wymagane umiejętności wytwórcy**. Opis umiejętności wymaganych do wytworzenie produktu albo wskazanie obszarów organizacji,
które powinny zapewnić zasoby wytwórcze.
  * **Oczekiwania jakościowe klienta**. Opis jakości oczekiwanej od produktu projektu oraz standardów i procesów, jakie powinny
zostać zastosowane, aby osiągnąć tę jakość. Oczekiwania jakościowe są rejestrowane podczas rozmów z klientem i, o ile to możliwie,
powinny posiadać określone priorytety.
  * **Kryteria akceptacji**. Liste mierzalnych, spriorytetyzowanych definicji cech, które zbiór produktów powienien posiadać,
aby był do zaakceptowania dla głównych interesariuszy.
  * **Tolerancje projektu**. Określone tolerancje, które mogą mieć zastosowanie do kryteriów akceptacji.
  * **Metoda akceptacji**. Opis procedur przekazania produktu projektu, określenie środków, za pomocą których akceptacja zostanie
potwierdzona.
  * **Obowiązki dotyczące akceptacji**. Określenie, kto będzie odpowiedzialny za potiwerdzenie akceptacji.

Opis Produktu Końcowego Projektu powinien jednoznacznie określać co jest przeznaczeniem produktu projektu, a także jego skład
i pełen zakres projektu. Kryteria akceptacji stanowią wyczerpującą listę, według której projekt będzie oceniany i powinny
spełniać wymagania wszystkich głównych interesariuszy. Oczekiwania jakościowe powinny uwzględniać:

  * charakterystykę głównych wymogów jakościowych produktu (np. szybki/wolny, duży/mały, krajowy/globalny itp.);
  * elementy systemu zapewnienia jakości stosowanego u klienta, które powinny być wykorzystane;
  * wszelkie inne standardy, które powinny być wykorzystane;
  * poziom zadowolenia klientów/pracowników.

## Format i sposób przedstawienia

  * dokument, slajdy prezentacji lub mapa myśli;
  * wpis do narzędzia używanego do zarządzania projektem.