---
layout: page
title: Założenia Projektu
description: Założenia Projektu to dokument wykorzystywany w metodyce PRINCE2 do dostarczenia pełnej i wiarygodnej podstawy dla inicjowania projektu. Dokument ten wytwarzany jest w procesie Przygotowanie Projektu.
keywords: PRINCE2 Założenia Projektu proces Przygotowanie Projektu Inicjowanie Dokumentacja Inicjowania
navbar_pos: 1
---

# Założenia Projektu

Założenia Projektu to produkt zarządczy tworzony w procesie [Przygotowanie Projektu](/prince2/przygotowanie-projektu). Dokument ten ma na celu dostarczenie
pełnej i wiarygodnej podstawy dla inicjowania projektu. W procesie [Inicjowanie Projektu](/prince2/inicjowanie-projektu) treść Założeń Projektu
jest uzupełniana i rozbudowywana jako część [Dokumentacji Inicjowania Projektu](/prince2/opisy-produktow-zarzadczych/dokumentacja-inicjowania-projektu), po czym Założenia Projektu
nie są dalej utrzymywane.

## Zawartość

Założenia Projektu powinny zawierać:

  * **Definicje Projektu**. Jest to wyjaśnienie, co projekt powinien osiągnąć. Definicja projektu powinna obejmować następujące informacje:
    * tło,
    * cele projektu (obejmujące docelowe wymagania dotyczące czasu, kosztu, jakości, zakresu, ryzyka i korzyści),
    * pożądane rezultaty,
    * zakres projektu i wyłączenia,
    * ograniczenia i założenia,
    * tolerancje projektu,
    * użytkownicy i inne znane zainteresowane strony, oraz
    * punkty styku
  * **Zarys [Uzasadnienia Biznesowego](/prince2/opisy-produktow-zarzadczych/uzasadnienie-biznesowe)**. Jest to opis przyczyn dla których projekt jest potrzebny, oraz
wybrane rozwiązanie biznesowe. Zarys ten zostanie rozbudowany w procesie [Inicjowania Projektu](/prince2/inicjowanie-projektu).
  * **[Opis Produktu Końcowego Projektu](/prince2/opisy-produktow-zarzadczych/opis-produktu-koncowego-projektu)**. Opis ten obejmuje wszelkie oczekiwania jakościowe klienta, kryteria akceptacji zarówno ze strony
klienta, użytkowników jak i przedstawione przez zespoły eksploatacji czy utrzymania (o ile takowe będą wykorzystywane).
  * **Formułę realizacji projektu**. Jest to opis wybranego rozwiązania, które zostanie zastosowane w projekcie w celu dostarczenia rozwiązania
biznesowego (Produktu Końcowego Projektu). Opis ten powinien uwzględniać wszelkie wymagana aspekty włączając w to środowisko operacyjne do którego
opracowane rozwiązanie będzie musiało być dostosowane.
  * **Strukturę zespołu zarządzania projektem**. Jest to schemat (lub inna forma prezentacji) przedstawiający osoby, które będą zaangażowane
w zarządzanie projektem.
  * **Opisy ról**. Opisy ról zespołu zarządzania projektem oraz innych kluczowych zasobów, które zidentyfikowano dla konkretnego projektu. Opisy
te mają na celu zebranie wszelkich odpowiedzialności i kompetencji w jednym dokumencie, tak aby każdy członek zespołu projektowego miał wiedzę
na temat tego czego się od niego oczekuje.
  * **Odniesienia**. Do powiązanych dokumentów lub produktów.

Należy zwrócić uwagę na to, że poszczególne sekcje wymienione powyżej nie muszą de facto być sekcjami samego dokumentu Założeń Projektowych. Mogą
to być osobne dokumenty (robione nawet w innej formie), jednak w założeniach powinny znaleźć się stosowne odniesienia.

Założenia projektu powinny mieć zwięzły charakter, ponieważ ich celem jest dostarczenie solidnych podstaw do zainicjowania projektu, a nie szczegółowych
opisów. Założenia te są rozbudowywane w procesie [Inicjowania Projektu](/prince2/inicjowanie-projektu) jako część [Dokumentacji Inicjowania Projektu](/prince2/opisy-produktow-zarzadczych/dokumentacja-inicjowania-projektu).
Dokument ten powinien dokładnie odzwierciedlać zlecenie przygotowania projektu oraz wszelkie wymogi biznesowe i użytkowników.

Określając formułę realizacji projektu należy rozpatrzyć szereg rozwiązań, takich jak: stworzenie projektu na zamówienie klienta, wykorzystanie
gotowego rozwiązania, zlecenie stworzenia produktu na zewnątrz (ang. outsourcing) lub opracowanie produktu wewnątrz firmy, zaprojektowanie produktu
od nowa lub zmodyfikowanie istniejącego rozwiązania.

## Format i sposób przedstawiania

W zależności od projektu Założenia Projektowe mogą przybierać różne formaty:

  * formalny dokument lub slajdy prezentacji, lub
  * wpis do narzędzia zarządzania projektem.

PRINCE2 nie narzuca konkretnego formatu Założeń Projektu, jednak zaleca jaka treść powinna się w nich znaleźć.