---
layout: page
title:  Opis Produktu
description: Zarys produktu zarządczego Opis Produktu metodyki PRINCE2
keywords:  Opis Produktu products description PRINCE2
navbar_pos: 1
---
#  Opis Produktu

PRINCE2 zaleca tworzenie opisów produktów w celu:

  * zrozumienia szczegółowej natury, przeznaczenia, funkcji i wyglądu produktu;
  * określenia kto będzie używał/wykorzystywał produkt;
  * wskazania źródeł informacji lub dostawy dla produktu;
  * określenia poziomu jakości wymaganego od produktu;
  * umożliwienia określenia czynności wymaganych do wytworzenia, przeglądu i zatwierdzenia produktu;
  * określenia osób lub umiejętności potrzebnych do wytworzenia, przeglądu i zatwierdzenia produktu.

Opisy Produktów powinny zostać stworzone zarówno dla produktów zarządczych (tworzonych i utrzymywanych
w ramach procesów PRINCE2) jak i dla wszystkich produktów będących wynikiem projektu, przy czym te
ostatnie mogą należeć do specjalnego opisu zwanego [Opisem Produktu Końcowego Projektu](/prince2/opisy-produktow-zarzadczych/opis-produktu-koncowego-projektu).

Opis Produktu powinien być zwięzły na tyle, aby wystarczał to do wytworzenia, przeglądu i zatwierdzenia produktu,
a jednocześnie na tyle szczegółowy, aby wystarczał do zaplanowania i zarządzania jego wytwarzaniem. Ważne jest, aby
przeznaczenie produktu było jasno określone i spójne z innymi produktami. Opis produktu powinien także określać kto jest
odpowiedzialny za jego wytworzenie oraz, że proces jego wytworzenia jest zgodny z założeniami określonymi w
[Strategii Zarządzania Jakością](/prince2/opisy-produktow-zarzadczych/strategia-zarzadzania-jakoscia). Powinien określać
wszelkie kryteria jakości w taki sposób, aby umożliwiały one rozstrzygnięcie, czy produkt odpowiada swemu przeznaczeniu oraz
wskazywać osoby odpowiedzialne za wykonanie kontroli jakości.

Gotowy Opis Produktu powinien zostać zatwierdzony przez [Głównego Użytkownika](/prince2/glowny-uzytkownik) oraz
[Głównego Dostawcę](/prince2/glowny-dostawca) w celu potwierdzenia, że ich wymagania dotyczące produktu są określone
w opisie i możliwe do spełnienia.

## Zawartość

  * **Identyfikator**. Niepowtarzalne oznaczenie nadane zwykle zgodnie ze [Strategią Zarządzania Konfiguracją](/prince2/opisy-produktow-zarzadczych/strategia-zarzadzania-konfiguracja)
  * **Nazwa**. Nazwa pod którą produkt jest ogólnie znany.
  * **Przeznaczenie**. Określenie celu, któremu produkt będzie służył oraz kto będzie go użytkował.
  * **Zawartość/Skład**. Jest to lista części produktu. Przykładowo jeżeli produkt jest raportem, mogłaby to być lista planowanych rozdziałów.
  * **Pochodzenie**. Jakie są źródła, z których produkt się wywodzi, np.:
    * produkt opracowany na podstawie specyfikacji;
    * produkt zakupiony od dostawcy;
    * produkt uzyskany od użytkownika (np. wykaz oczekiwanych korzyści);
    * produkt uzyskany od innego wydziału lub zespołu;
  * **Wymagany format i sposób przedstawienia**. Określenie charakterystyki produktu. Np. w przypadku raportu czy raport ma mieć formę dokumentu, slajdów prezentacji czy maila.
  * **Wymagane umiejętności wytwórcy**. Wskazanie umiejętności wymaganych do wytworzenia produktu albo wskazanie obszarów firmy, które powinny zapewnić zasoby wytwórcze.
Sekcja ta ma sens w przypadku kiedy wyznaczenie konkretnych osób, które wytworzą produkt, jest odłożone do rozpoczęcia planowania etapu, w trakcie którego produkt ma
zostać wytowrzony.
  * **Kryteria jakości**. Sekcja ta przedstawia specyfikację jakości, zgodnie z którą produkt musi być wytworzony oraz pomiary jakości, jakie będą stosowane
przez sprawdzających ukończony produkt. Może to być pełne objaśnienie miary jaka będzie stosowana lub po prostu odniesienie do jednego lub kilku powszechnych standardów.
Jeżeli produkt ma być wytworzony i zatwierdzony w różnych stadiach, wówczas kryteria jakości powinny być podzielone na grupy dotyczące poszczególnych studiów
produktu.
  * **Tolerancje jakości**. Informacje o przedziale wartości kryteriów jakości, w obrębie którego możliwe będzie zaakceptowanie produktu.
  * **Metoda kontroli jakości**. Rodzaje metod kontroli jakości.
  * **Wymagane umiejętności kontrolera jakości**. Wskazane umiejętności wymaganych do zastosowania wybranej metody kontroli jakości lub wskazanie, jaka jednostka(-i)
organizacyjna(-e) powinna zapewnić zasoby do testowania. Ta sekcja podobnie jako sekcja dotycząca umiejętności wytwórcy ma sens wtedy, gdy wybranie osoby odpowiedzialnej
za kontrole jakości jest odłożone do planowania etapu w trakcie którego ma być przeprowadzone sprawdzanie jakości.
  * **Obowiązki**. Określenie wytwórcy, kontrolera/kontrolerów i zatwierdzeającego/zatwierdzających produkt.

## Format i sposób prezentacji

  * dokument, slajdy prezentacji, mapa myśli;
  * wpis do narzędzia używanego do zarządzania projektem;