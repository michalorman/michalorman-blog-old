---
layout: default
title: Michał Orman - O Mnie
description: Kim jest Michał Orman
keywords: michał orman blog profil
---
[<img src="/images/avatar.jpg" class="avatar" />](/images/avatar.jpg) Nazywam się **Michał Orman** a urodziłem się 21 maja 1984 roku. Pasjonuję się inżynierią oprogramowania i metodykami prowadzenia projektów a także nowoczesnymi technologiami wytwarzania oprogramowania. Rzeczy, które mnie ciekawią jest tak wiele, że nie potrafię dłużej zajmować się jednym. Do wymienionych rzeczy dochodzą jeszcze: systemy operacyjne (mam plan napisać własny prosty system), bezpieczeństwo, technologie internetowe (i to nie tylko kolejne frameworki pozwalające tworzyć aplikacjie webowe, ale i zagadnienia takie jak web analytics, czy optymalizacja) czy programowanie gier. Trochę tego jest, na wszystko nie mam czasu (niestety doba trwa tylko 24 godziny).

Zabawę z programowaniem zacząłem już w liceum, gdzie bawiłem się w pisanie gier (zaczynając od Pascala z wstawkami Assemblerowymi, przez C na C++ kończąc). Gierki przeważnie były proste, bo co chwila odkrywałem nowy sposób tworzenia pewnych rzeczy i trzeba było zaczynać prace od nowa (z resztą nie liczyłem na to, że napiszę grę i zarobie na tym miliony, niestety te czasy minęły tak z 10 lat wcześniej :)).

Zajmowałem się też oprogramowywaniem urządzeń wbudowanych do zastosowań telekomunikacyjnych. To było moje pierwsze zetknięcie się z profesjonalnym programowaniem i muszę przyznać, że wiele mnie to nauczyło. Do tego fajnie było pisać własne moduły do kernela linuxa, działające na jakiś urządzeniach do których podłączane były modemy ADSL :). Niestety po 2 latach mnie to znudziło (nie dostawałem specjalnie nowych rzeczy, a tkwienie w miejscu jest nie dla mnie).

Obecnie zajmuję się bardziej biznesową stroną programowania. Założyłem firmę o niezbyt ambitnej nazwie <strong>Neosoft</strong>. Aktualnie zajmuję się Javą korporacyjną (tzw. Javą EE), i frameworkiem Seam. Obecnie prowadzę projekt tworzony w tych technologiach i implementuję metodykę Scrum.

W międzyczasie lubię sobie wyjść na piwo albo pograć w piłkę (w amatorskiej lidze piłkarskiej). Jeszcze muszę znaleźć czas dla mojej ukochanej dziewczyny Emilii (która codziennie domaga się masażu, więc pewnie za parę lat przebranżowię się i założę jakieś SPA ;)) no i naszego nienarodzonego jeszcze dziecka (a to dopiero będzie wyzwanie, planowany czas porodu to początek marca 2010, czyli na 2 lata przed planowanym końcem świata ;)).

To tyle prywaty, gdyby ktoś dotarł do tego miejsca, to może napisać mi <a href="mailto:michal.orman@gmail.com">maila</a> (np. z pozdrowieniami) ;).
