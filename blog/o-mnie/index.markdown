---
layout: page
title: Michał Orman - O Mnie
description: Informacje o tym kim jest i czym się zajmuje Michał Orman.
keywords: Michał Orman blog profil
navbar_pos: 3
---
# O Mnie

<a href="/images/avatar.jpg" rel="colorbox" title="Powiększ zdjęcie"><img src="/images/avatar_mid.jpg" class="avatar" alt="Michał Orman" /></a>
Jak nazwa blogu sugeruje nazywam się **Michał Orman**. Moją pasją jest inżynieria
oprogramowania, czyli wszelkiego rodzaju metodyki i techniki pozwalające nam
tworzyć dobry i działający kod. Obecnie moje zainteresowania oscylują wokół
tworzenia oprogramowania w korporacyjnej wersji Javy EE, skryptowego
języka Ruby wraz z frameworkiem Rails oraz platformy Android.

Obecnie zawodowo zajmuję się tak zwanym konsultingiem, głównie dotyczącym technologii
Java EE oraz e-commerce. Prywatnie natomiast zajmuje się tzw. ojcostwem spowodowanym
narodzeniem się mojego syna Wojciecha. Wraz z dniem 15.03.2010 dołączyłem do grupy ludzi
generalnie niewyspanych ;). Niestety dla tej roli nikt nie opracował jeszcze wzorców
i szablonów...

Moje zainteresowania wykraczają poza ramy inżynierii oprogramowania, jednak
ograniczenia czasowe nie pozwalają mi rozwijać się we wszystkich.
Interesuję (bądź interesowałem ;)) się systemami operacyjnymi, bezpieczeństwem,
e-commerce i web analytics oraz programowanie gier. Hobbystycznie interesuję się
fizyką (cząstkami elementarnymi) oraz astronomią, czasem grywam też w piłkę nożną.

Aktualnie coraz więcej czasu poświęcam na poszerzanie swojej wiedzy w dziedzinie
zarządzania projektami. Ukończyłem kurs PRINCE2 (jeszcze jeden przede mną),
zdałem certyfikat PRINCE2 Foundation i przygotowuję się do zdania certyfikatu
PRINCE2 Practitioner. Rozpocząłem także studia podyplomowe na kierunku zarządzania
projektami informatycznymi. Mam jeszcze parę planów na dalszą edukację w tej
dziedzinie, ale zobaczymy co z tego wyjdzie.

Posiadam działalność gospodarczą pod bardzo oryginalną nazwą
**Neosoft** (z każdym dniem nazwa ta coraz bardziej mi się nie podoba ;)) i
współpracuję z firmą <a href="http://consileon.pl">Consileon</a>. Prowadzę różne
prace badawcze na temat technologii i frameworków, oraz czekam na genialny
pomysł, który pozwoli mi rzucić wszystko i zamieszkać gdzieś na egzotycznych
wyspach :).

Mój bardziej techniczny profil można obejrzeć na portalach
<a href="http://pl.linkedin.com/in/michalorman" title="Mój profil LinkedIn">LinkedIn</a> czy
<a href="http://www.goldenline.pl/michal-orman" title="Mój profil GoldenLine">GoldenLine</a>, a skontaktować się
można najlepiej droga <a href="mailto:michal.orman@gmail.com">mailową</a>.