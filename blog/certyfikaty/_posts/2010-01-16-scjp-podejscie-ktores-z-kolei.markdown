---
layout: post
title: SCJP podejście któreś z kolei
description: Kolejne podejście do zdania certyfikatu SCJP
keywords: Sun Certified Java Programmer SCJP
---
Po raz kolejny postanawiam podejść do egzaminu <a href="http://www.sun.com/training/certification/java/scjp.xml">SCJP</a> - znaczy nie tyle samego egzaminu co przygotowania się najpierw do niego :). Robiłem to już co najmniej dwa razy, jednak zwykle kończyło się tym, że pojawiało się coś ciekawszego do roboty. Teraz także muszę dzielić czas między przygotowywaniem się do SCJP a zgłębianiem tajników Ruby on Rails. Każdy dzień to walka między czytaniem nudnego jak flaki z olejem <a href="http://www.amazon.com/SCJP-Certified-Programmer-Java-310-065/dp/0071591060">"Sun Certified Programmer for Java"</a> a bardzo fajnej i pouczającej <a href="http://www.amazon.com/RailsSpace-Building-Networking-Addison-Wesley-Professional/dp/0321480791/ref=sr_1_1?ie=UTF8&s=books&qid=1263671339&sr=1-1">"RailsSpace"</a>, że o cieplutkiej specyfikacji <a href="http://java.sun.com/javaee/technologies/">JEE 6</a> nie wspomnę. Eh ciężkie jest życie programisty :).

Nie mam zbyt dobrego zdania o samym certyfikacie SCJP. Wiedza jest byle jaka i mało przydatna w praktyce, a jakieś 40-50% rzeczy (tak na oko) traktuje się w formie ciekawostek niż praktycznej wiedzy. Certyfikat ten świadczy właściwie o znajomości składni języka i jako tako API, całą resztę o którą pytają załatwia mi bez problemu IDE. Jednak skoro już postanowiłem się z tym przemęczyć to trzeba będzie zdać jakieś sensowniejsze certyfikaty czyli co najmniej <a href="http://www.sun.com/training/certification/java/scwcd.xml">SCWCD</a> oraz <a href="http://www.sun.com/training/certification/java/scbcd.xml">SCBCD</a>. Przynajmniej jeżeli nie dadzą mi praktycznej wiedzy to ładnie będą wyglądały w CV czy na ścianie :).

Także plan zakłada zdanie SCJP najpóźniej do końca marca, a potem... to się zobaczy :)